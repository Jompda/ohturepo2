Start, Stop, Continue, More of, Less of Wheel (tulevaisuudessa SSCML) yksinkertaistettuna tuottaa postereita, jotka sisältävät edellä mainittuihin kategorioihin jaettuja huomioita. Huomioiden ”lypsäminen” osallistujista tapahtuu pääasiallisesti retrospektiivin vetäjän toimesta eikä tässä lyhyessä 25 min retrossa käydä läpi näiden vaikutuksia seuraavaan sprinttiin, ne vain kirjataan.

SSCML antaa hieman selvemmät kategoriat kuin Glad, Sad, Mad (tulevaisuudessa GSM), jolloin saattaa olla helpompi muistaa asioita kyseisistä aihe-alueista. Toisaalta GSM-menetelmä osallistaa enemmän ja näin saadaan enemmän inputtia osallistujilta. Verrattuna SSCML-menetelmään, missä retro on suurimmalti osin vapaata keskustelua, GSM on todella rajoitettu ja seuraa tiettyä kaavaa valmistautuen seuraavaan sprinttiin. Teoriassahan se antaa kaikille tavan tulla kuultavaksi, mutta mielivaltainen tunnin aikaraja ja äänestys käsiteltävistä aiheista saattaa lykätä jonkin aiheen käsittelyä jopa monen retron ajan.